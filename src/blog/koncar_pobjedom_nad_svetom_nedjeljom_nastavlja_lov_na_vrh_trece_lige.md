---
title: Končar pobjedom nad Svetom Nedjeljom nastavlja lov na vrh treće lige
description: ŠK Končar svladao je ekipu ŠK Sveta Nedjelja rezultatom 4:2 i ostao u samom vrhu poretka 3.A lige centar. Dolazak Ivana Rajića donio je novu snagu i taktičku dubinu ekipi.
author: Bruno Erenda
date: 2025-09-14T00:00:00.000Z
tags:
  - post
authorImg: /img/erenda.jpeg
altAuthorImg: Autor članka - Bruno Erenda
featuredImg: /img/1000010505.webp
altFeaturedImg: Meč Končar - Sveta Nedjelja
---

Nastavak jesenskog dijela sezone 3.A lige centar donio je uzbudljiv dvoboj u kojem je ŠK Končar na domaćem terenu svladao ekipu ŠK Sveta Nedjelja rezultatom 4:2 i tako ostao u samom vrhu poretka.

Za jesenski dio sezone, redove Končara pojačao je majstorski kandidat iz Bosne i Hercegovine, Ivan Rajić. Bivši kadetski i juniorski prvak države s nastupima na europskim i svjetskim prvenstvima donio je novu snagu i dubinu ekipi.

Iako je Rajić u svom debiju poražen od izvrsnog Bartola Šimunkovića, koji ove sezone ima stopostotan učinak, njegov dolazak omogućio je taktičku prednost na ostalim pločama. Pomicanjem ostatka ekipe za ploču niže, Končar je kapitalizirao na nižim pločama i osigurao ključne bodove za pobjedu.

### Pojedinačni rezultati:

- Pavčević Bruno - Ševo Igor 1/2
- Rajić Ivan - Šimunković Bartol 0-1
- Dugandžić Boris - Mahečić Lovre 1-0
- Skrbin Krešimir - Galoić Boris 1/2
- Starčević Krešimir - Ljubić Luka 1-0
- Dalić Tadija - Morić Ivan 1-0

Četiri kola prije kraja prvenstva, borba za naslov prvaka potpuno je otvorena. ŠK Končar trenutno zauzima drugo mjesto na ljestvici s 10 meč bodova, samo bod iza vodećeg ŠK Oroslavje.

Pred Končarom je izazovan završetak sezone, a prvi veliki ispit bit će gostovanje kod ŠK Travno, u dvoboju koji bi mogao izravno odlučivati o putniku u viši rang.
