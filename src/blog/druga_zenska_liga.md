---
title: Povijesni uspjeh: Šahistice Končara izborile Prvu ligu!
description: Odličnim nastupom u Križevcima ženska ekipa Končara osvojila je drugo mjesto u 2. ligi i osigurala plasman u najviši rang hrvatskog ženskog šaha.
author: Ruža Purkić
date: 2025-11-20T00:00:00.000Z
tags:
  - post
  - featured
authorImg: /img/ruza.jpg
altAuthorImg: Autor članka - Ruža Purkić
featuredImg: /img/cure_2_mjesto.jpg
altFeaturedImg: Šahistice Končara osvojile 2. mjesto u drugoj ligi za žene
---

Šahovski klub Končar ostvario je izniman uspjeh na Drugoj hrvatskoj šahovskoj ligi za žene, koja se održala 15. i 16. studenog 2025. u Križevcima.

Boje kluba branila je postava:

- **Ema Walter**, WFM
- **Ruža Purkić**, MK
- **Luna Vukoja**, MK
- **Sara Karlušić**, II

Na natjecanju su nastupile tri ekipe, a igralo se kroz dva kola. U prvom kolu, odigranom 15. studenog, naše su šahistice upisale važnu pobjedu protiv ekipe **KŠK Karlovac** rezultatom **2.5 : 1.5**. U drugom kolu, odigranom dan kasnije, remizirale su protiv ekipe **ŠK Bošnjaci**.

Ovim rezultatima naše su šahistice turnir završile na drugom mjestu. Kako je turnir bio kvalifikacijskog karaktera, ovaj plasman donio nam je ono čemu smo težili – **ulazak u Prvu hrvatsku šahovsku ligu za žene**! Ovo predstavlja značajan iskorak za ženski šah u našem klubu.

Veselimo se izazovima koji nas čekaju iduće godine u najvišem rangu natjecanja. Planiramo pojačanja i nadamo se nastavku uspješnog niza. Čestitke curama na borbenosti i sjajnom rezultatu!
