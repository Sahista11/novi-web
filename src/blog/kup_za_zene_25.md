---
title: Šahistice ŠK Končar osvojile četvrto mjesto na Kupu Hrvatske za žene
description: Naše šahistice nastupile su na Kupu Hrvatske za žene u Varaždinskim Toplicama i osvojile odlično četvrto mjesto.
author: Luna Vukoja
date: 2025-07-15T00:00:00.000Z
tags:
  - post
authorImg: /img/Luna.jpg
altAuthorImg: Autor članka - Luna Vukoja
featuredImg: /img/IMG-20250712-WA0000.jpg
altFeaturedImg: Šahistice ŠK Končar na Kupu Hrvatske za žene
---

Naše šahistice nastupile su na **Kupu Hrvatske za žene**, koji se održao u **Varaždinskim Toplicama** 12. i 13. srpnja 2025.  
Natjecanje se igralo **pet kola prema ekipnom švicarcu** s tempom igre **30 min + 20 sec**, a ekipa **ŠK Končar** završila je odličnim **četvrtim mjestom**, iako je zbog slabijeg dodatnog kriterija za malo izmaklo postolje.

Za ŠK Končar nastupile su:

- **Ruža Purkić, MK**
- **Luna Vukoja, MK**
- **Sara Karlušić, II**

Turnir je započeo ujutro u **Hotelu Bernarda**, s prvim kolom u 11:30 sati.  
Naša ekipa stigla je u veseloj i opuštenoj atmosferi, spremna za izazove.  
Prvog dana odigrana su **tri kola**, nakon kojih smo se nalazile na **6. poziciji**.  
Drugi dan donio je uzbudljivu završnicu; unatoč odličnoj igri, zbog nepovoljnog dodatnog kriterija, postolje nam je izmaklo, pa smo se morale zadovoljiti tzv. **"drvenom" medaljom**.

Osim šaha, vikend smo iskoristile i za zabavu i opuštanje – igrale smo **biljar**, istraživale **Varaždinske Toplice** i uživale u lijepom hotelu.  
Kad se smračilo, večeri smo završavale uz **Harry Pottera**, što je dodatno pridonijelo ugodnom društvu i opuštenoj atmosferi.

Sve u svemu, bio je to lijep i uzbudljiv vikend u dobrom društvu, pun **šahovskih izazova i nezaboravnih trenutaka**.
